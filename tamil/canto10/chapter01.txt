அத² ப்ரத²மோ(அ)த்⁴யாய:

ராஜோவாச

கதி²தோ வம்ஶவிஸ்தாரோ ப⁴வதா ஸோமஸூர்யயோ: ।
ராஜ்ஞாம் சோப⁴யவம்ஶ்யானாம் சரிதம் பரமாத்³பு⁴தம் ॥1॥

யதோ³ஶ்ச த⁴ர்மஶீலஸ்ய நிதராம் முநிஸத்தம ।
தத்ராம்ஶேனாவதீர்ணஸ்ய விஷ்ணோர்வீர்யாணி ஶம்ஸ ந: ॥2॥

அவதீர்ய யதோ³ர்வம்ஶே ப⁴க³வான் பூ⁴தபா⁴வன: ।
க்ருதவான் யானி விஶ்வாத்மா தானி நோ வத³ விஸ்தராத் ॥3॥

நிவ்ருத்ததர்ஷைருபகீ³யமாநாத்³
ப⁴வௌஷதா⁴ச்ச்²ரோத்ரமனோ(அ)பி⁴ராமாத் ।
க உத்தமஶ்லோககு³ணானுவாதா³த்
புமான் விரஜ்யேத வினா பஶுக்⁴னாத் ॥4॥

பிதாமஹா மே ஸமரே(அ)மரஞ்ஜயை:
தே³வவ்ரதாத்³யாதிரதை²ஸ்திமிங்கி³லை: ।
து³ரத்யயம் கௌரவஸைன்யஸாக³ரம்
க்ருத்வாதரன் வத்ஸபத³ம் ஸ்ம யத்ப்லவா: ॥5॥

த்³ரௌண்யஸ்த்ரவிப்லுஷ்டமித³ம் மத³ங்கம்³
ஸந்தானபீ³ஜம் குருபாண்ட³வானாம் ।
ஜுகோ³ப குக்ஷிங்க³த ஆத்தசக்ரோ
மாதுஶ்ச மே ய: ஶரணம் க³தாயா: ॥6॥

வீர்யாணி தஸ்யாகி²லதே³ஹபா⁴ஜாம-
மந்தர்ப³ஹி: பூருஷகாலரூபை: ।
ப்ரயச்ச²தோ ம்ருத்யுமுதாம்ருதம் ச
மாயாமனுஷ்யஸ்ய வத³ஸ்வ வித்³வன் ॥7॥

ரோஹிண்யாஸ்தனய: ப்ரோக்தோ ராம: ஸங்கர்ஷணஸ்த்வயா ।
தே³வக்யா க³ர்ப⁴ஸம்ப³ந்த⁴: குதோ தே³ஹாந்தரம் வினா ॥8॥

கஸ்மான்முகுந்தோ³ ப⁴க³வான் பிதுர்கே³ஹாத்³ வ்ரஜம் க³த: ।
க்வ வாஸம் ஜ்ஞாதிபி⁴: ஸார்த⁴ம் க்ருதவான் ஸாத்வதாம்பதி: ॥9॥

வ்ரஜே வஸன் கிமகரோன்மது⁴புர்யாம் ச கேஶவ: ।
ப்⁴ராதரம் சாவதீ⁴த் கம்ஸம் மாதுரத்³தா⁴தத³ர்ஹணம் ॥10॥

தே³ஹம் மானுஷமாஶ்ரித்ய கதி வர்ஷாணி வ்ருஷ்ணிபி⁴: ।
யது³புர்யாம் ஸஹாவாத்ஸீத் பத்ன்ய: கத்யப⁴வன் ப்ரபோ⁴: ॥11॥

ஏதத³ன்யச்ச ஸர்வம் மே முனே க்ருஷ்ணவிசேஷ்டிதம் ।
வக்துமர்ஹஸி ஸர்வஜ்ஞ ஶ்ரத்³த³தா⁴னாய விஸ்த்ருதம் ॥12॥

நைஷாதிது³:ஸஹா க்ஷுன்மாம் த்யக்தோத³மபி பா³த⁴தே ।
பிப³ந்தம் த்வன்முகா²ம்போ⁴ஜச்யுதம் ஹரிகதா²ம்ருதம் ॥13॥

ஸூத உவாச

ஏவம் நிஶம்ய ப்⁴ருகு³நந்த³ன ஸாது⁴வாத³ம்
வையாஸகி: ஸ ப⁴க³வானத² விஷ்ணுராதம் ।
ப்ரத்யர்ச்ய க்ருஷ்ணசரிதம் கலிகல்மஷக்⁴னம்
வ்யாஹர்துமாரப⁴த பா⁴க³வதப்ரதா⁴ன: ॥14॥

ஶ்ரீஶுக உவாச

ஸம்யக்³வ்யவஸிதா பு³த்³தி⁴ஸ்தவ ராஜர்ஷிஸத்தம ।
வாஸுதே³வகதா²யாம் தே யஜ்ஜாதா நைஷ்டி²கீ ரதி: ॥15॥

வாஸுதே³வகதா²ப்ரஶ்ன: புருஷாம்ஸ்த்ரீன் புனாதி ஹி ।
வக்தாரம் ப்ருச்ச²கம் ஶ்ரோத்ரூம்ஸ்தத்பாத³ஸலிலம் யதா² ॥16॥

பூ⁴மிர்த்³ருப்தந்ருபவ்யாஜதை³த்யானீகஶதாயுதை: ।
ஆக்ராந்தா பூ⁴ரிபா⁴ரேண ப்³ரஹ்மாணம் ஶரணம் யயௌ ॥17॥

கௌ³ர்பூ⁴த்வாஶ்ருமுகீ² கி²ன்னா க்ரந்த³ந்தீ கருணம் விபோ⁴: ।
உபஸ்தி²தாந்திகே தஸ்மை வ்யஸனம் ஸ்வமவோசத ॥18॥

ப்³ரஹ்மா தது³பதா⁴ர்யாத² ஸஹ தே³வைஸ்தயா ஸஹ ।
ஜகா³ம ஸத்ரிநயனஸ்தீரம் க்ஷீரபயோநிதே⁴: ॥19॥

தத்ர க³த்வா ஜக³ந்நாத²ம் தே³வதே³வம் வ்ருஷாகபிம் ।
புருஷம் புருஷஸூக்தேன உபதஸ்தே² ஸமாஹித: ॥20॥

கி³ரம் ஸமாதௌ⁴ க³க³னே ஸமீரிதாம்
நிஶம்ய வேதா⁴ஸ்த்ரித³ஶானுவாச ஹ ।
கா³ம் பௌருஷீம் மே ஶ்ருணுதாமரா: புன:
விதீ⁴யதாமாஶு ததை²வ மா சிரம் ॥21॥

புரைவ பும்ஸாவத்⁴ருதோ த⁴ராஜ்வரோ
ப⁴வத்³பி⁴ரம்ஶைர்யது³ஷூபஜன்யதாம் ।
ஸ யாவது³ர்வ்யா ப⁴ரமீஶ்வரேஶ்வர:
ஸ்வகாலஶக்த்யா க்ஷபயம்ஶ்சரேத்³ பு⁴வி ॥22॥

வஸுதே³வக்³ருஹே ஸாக்ஷாத்³ ப⁴க³வான் புருஷ: பர: ।
ஜநிஷ்யதே தத்ப்ரியார்த²ம் ஸம்ப⁴வந்து ஸுரஸ்த்ரிய: ॥23॥

வாஸுதே³வகலானந்த: ஸஹஸ்ரவத³ன: ஸ்வராட் ।
அக்³ரதோ ப⁴விதா தே³வோ ஹரே: ப்ரியசிகீர்ஷயா ॥24॥

விஷ்ணோர்மாயா ப⁴க³வதீ யயா ஸம்மோஹிதம் ஜக³த் ।
ஆதி³ஷ்டா ப்ரபு⁴ணாம்ஶேன கார்யார்தே² ஸம்ப⁴விஷ்யதி ॥25॥

ஶ்ரீஶுக உவாச

இத்யாதி³ஶ்யாமரக³ணான் ப்ரஜாபதிபதிர்விபு⁴: ।
ஆஶ்வாஸ்ய ச மஹீம் கீ³ர்பி⁴: ஸ்வதா⁴ம பரமம் யயௌ ॥26॥

ஶூரஸேனோ யது³பதிர்மது²ராமாவஸன் புரீம் ।
மாது²ராஞ்சூ²ரஸேனாம்ஶ்ச விஷயான் பு³பு⁴ஜே புரா ॥27॥

ராஜதா⁴னீ தத: ஸாபூ⁴த் ஸர்வயாத³வபூ⁴பு⁴ஜாம் ।
மது²ரா ப⁴க³வான் யத்ர நித்யம் ஸம்நிஹிதோ ஹரி: ॥28॥

தஸ்யாம் து கர்ஹிசிச்சௌ²ரிர்வஸுதே³வ: க்ருதோத்³வஹ: ।
தே³வக்யா ஸூர்யயா ஸார்த⁴ம் ப்ரயாணே ரத²மாருஹத் ॥29॥

உக்³ரஸேனஸுத: கம்ஸ: ஸ்வஸு: ப்ரியசிகீர்ஷயா ।
ரஶ்மீன் ஹயானாம் ஜக்³ராஹ ரௌக்மை ரத²ஶதைர்வ்ருத: ॥30॥

சது:ஶதம் பாரிப³ர்ஹம் க³ஜானாம் ஹேமமாலினாம் ।
அஶ்வாநாமயுதம் ஸார்த⁴ம் ரதா²னாம் ச த்ரிஷட்ஶதம் ॥31॥

தா³ஸீனாம் ஸுகுமாரீணாம் த்³வே ஶதே ஸமலங்க்ருதே ।
து³ஹித்ரே தே³வக: ப்ராதா³த்³யானே து³ஹித்ருவத்ஸல: ॥32॥

ஶங்க²தூர்யம்ருத³ங்கா³ஶ்ச நேது³ர்து³ந்து³ப⁴ய: ஸமம் ।
ப்ரயாணப்ரக்ரமே தாவத்³ வரவத்⁴வோ: ஸுமங்க³லம் ॥33॥

பதி² ப்ரக்³ரஹிணம் கம்ஸமாபா⁴ஷ்யாஹாஶரீரவாக் ।
அஸ்யாஸ்த்வாமஷ்டமோ க³ர்போ⁴ ஹந்தா யாம் வஹஸே(அ)பு³த⁴ ॥34॥

இத்யுக்த: ஸ க²ல: பாபோ போ⁴ஜானாம் குலபாம்ஸன: ।
ப⁴கி³னீம் ஹந்துமாரப்³த⁴: க²ட்³க³பாணி: கசே(அ)க்³ரஹீத் ॥35॥

தம் ஜுகு³ப்ஸிதகர்மாணம் ந்ருஶம்ஸம் நிரபத்ரபம் ।
வஸுதே³வோ மஹாபா⁴க³ உவாச பரிஸாந்த்வயன் ॥36॥

வஸுதே³வ உவாச

ஶ்லாக⁴னீயகு³ண: ஶூரைர்ப⁴வான் போ⁴ஜயஶஸ்கர: ।
ஸ கத²ம் ப⁴கி³னீம் ஹன்யாத் ஸ்த்ரியமுத்³வாஹபர்வணி ॥37॥

ம்ருத்யுர்ஜன்மவதாம் வீர தே³ஹேன ஸஹ ஜாயதே ।
அத்³ய வாப்³த³ஶதாந்தே வா ம்ருத்யுர்வை ப்ராணினாம் த்⁴ருவ: ॥38॥

தே³ஹே பஞ்சத்வமாபன்னே தே³ஹீ கர்மானுகோ³(அ)வஶ: ।
தே³ஹாந்தரமனுப்ராப்ய ப்ராக்தனம் த்யஜதே வபு: ॥39॥

வ்ரஜஸ்திஷ்ட²ன் பதை³கேன யதை²வைகேன க³ச்ச²தி ।
யதா² த்ருணஜலூகைவம் தே³ஹீ கர்மக³திம் க³த: ॥40॥

ஸ்வப்னே யதா² பஶ்யதி தே³ஹமீத்³ருஶம் 
மனோரதே²நாபி⁴நிவிஷ்டசேதன: ।
த்³ருஷ்டஶ்ருதாப்⁴யாம் மனஸானுசிந்தயன்
ப்ரபத்³யதே தத் கிமபி ஹ்யபஸ்ம்ருதி: ॥41॥

யதோ யதோ தா⁴வதி தை³வசோதி³தம்
மனோ விகாராத்மகமாப பஞ்சஸு ।
கு³ணேஷு மாயாரசிதேஷு தே³ஹ்யஸௌ
ப்ரபத்³யமான: ஸஹ தேன ஜாயதே ॥42॥

ஜ்யோதிர்யதை²வோத³கபார்தி²வேஷ்வத³:
ஸமீரவேகா³னுக³தம் விபா⁴வ்யதே ।
ஏவம் ஸ்வமாயாரசிதேஷ்வஸௌ புமான்
கு³ணேஷு ராகா³னுக³தோ விமுஹ்யதி ॥43॥

தஸ்மான்ன கஸ்யசித்³ த்³ரோஹமாசரேத் ஸ ததா²வித⁴: ।
ஆத்மன: க்ஷேமமன்விச்ச²ன் த்³ரோக்³து⁴ர்வை பரதோ ப⁴யம் ॥44॥

ஏஷா தவானுஜா பா³லா க்ருபணா புத்ரிகோபமா ।
ஹந்தும் நார்ஹஸி கல்யாணீமிமாம் த்வம் தீ³னவத்ஸல: ॥45॥

ஶ்ரீஶுக உவாச

ஏவம் ஸ ஸாமபி⁴ர்பே⁴தை³ர்போ³த்⁴யமானோ(அ)பி தா³ருண: ।
ந ந்யவர்தத கௌரவ்ய புருஷாதா³னனுவ்ரத: ॥46॥

நிர்ப³ந்த⁴ம் தஸ்ய தம் ஜ்ஞாத்வா விசிந்த்யானகது³ந்து³பி⁴: ।
ப்ராப்தம் காலம் ப்ரதிவ்யோடு⁴மித³ம் தத்ரான்வபத்³யத ॥47॥

ம்ருத்யுர்பு³த்³தி⁴மதாபோஹ்யோ யாவத்பு³த்³தி⁴ப³லோத³யம் ।
யத்³யஸௌ ந நிவர்தேத நாபராதோ⁴(அ)ஸ்தி தே³ஹின: ॥48॥

ப்ரதா³ய ம்ருத்யவே புத்ரான் மோசயே க்ருபணாமிமாம் ।
ஸுதா மே யதி³ ஜாயேரன் ம்ருத்யுர்வா ந ம்ரியேத சேத் ॥49॥

விபர்யயோ வா கிம் ந ஸ்யாத்³ க³திர்தா⁴துர்து³ரத்யயா ।
உபஸ்தி²தோ நிவர்தேத நிவ்ருத்த: புனராபதேத் ॥50॥

அக்³னேர்யதா² தா³ருவியோக³யோக³யோ-
ரத்³ருஷ்டதோ(அ)ன்யன்ன நிமித்தமஸ்தி ।
ஏவம் ஹி ஜந்தோரபி து³ர்விபா⁴வ்ய:
ஶரீரஸம்யோக³வியோக³ஹேது: ॥51॥

ஏவம் விம்ருஶ்ய தம் பாபம் யாவதா³த்மநித³ர்ஶனம் ।
பூஜயாமாஸ வை ஶௌரிர்ப³ஹுமானபுர:ஸரம் ॥52॥

ப்ரஸன்னவத³னாம்போ⁴ஜோ ந்ருஶம்ஸம் நிரபத்ரபம் ।
மனஸா தூ³யமானேன விஹஸன்னித³மப்³ரவீத் ॥53॥

வஸுதே³வ உவாச

ந ஹ்யஸ்யாஸ்தே ப⁴யம் ஸௌம்ய யத்³ வாகா³ஹாஶரீரிணீ ।
புத்ரான் ஸமர்பயிஷ்யே(அ)ஸ்யா யதஸ்தே ப⁴யமுத்தி²தம் ॥54॥

ஶ்ரீஶுக உவாச

ஸ்வஸுர்வதா⁴ன்னிவவ்ருதே கம்ஸஸ்தத்³வாக்யஸாரவித் ।
வஸுதே³வோ(அ)பி தம் ப்ரீத: ப்ரஶஸ்ய ப்ராவிஶத்³ க்³ருஹம் ॥55॥

அத² கால உபாவ்ருத்தே தே³வகீ ஸர்வதே³வதா ।
புத்ரான் ப்ரஸுஷுவே சாஷ்டௌ கன்யாம் சைவானுவத்ஸரம் ॥56॥

கீர்திமந்தம் ப்ரத²மஜம் கம்ஸாயானகது³ந்து³பி⁴: ।
அர்பயாமாஸ க்ருச்ச்²ரேண ஸோ(அ)ந்ருதாத³திவிஹ்வல: ॥57॥

கிம் து³:ஸஹம் நு ஸாதூ⁴னாம் விது³ஷாம் கிமபேக்ஷிதம் ।
கிமகார்யம் கத³ர்யாணாம் து³ஸ்த்யஜம் கிம் த்⁴ருதாத்மனாம் ॥58॥

த்³ருஷ்ட்வா ஸமத்வம் தச்சௌ²ரே: ஸத்யே சைவ வ்யவஸ்தி²திம் ।
கம்ஸஸ்துஷ்டமனா ராஜன் ப்ரஹஸன்னித³மப்³ரவீத் ॥59॥

ப்ரதியாது குமாரோ(அ)யம் ந ஹ்யஸ்மாத³ஸ்தி மே ப⁴யம் ।
அஷ்டமாத்³ யுவயோர்க³ர்பா⁴ன்ம்ருத்யுர்மே விஹித: கில ॥60॥

ததே²தி ஸுதமாதா³ய யயாவானகது³ந்து³பி⁴: ।
நாப்⁴யனந்த³த தத்³வாக்யமஸதோ(அ)விஜிதாத்மன: ॥61॥

நந்தா³த்³யா யே வ்ரஜே கோ³பா யாஶ்சாமீஷாம் ச யோஷித: ।
வ்ருஷ்ணயோ வஸுதே³வாத்³யா தே³வக்யாத்³யா யது³ஸ்த்ரிய: ॥62॥

ஸர்வே வை தே³வதாப்ராயா உப⁴யோரபி பா⁴ரத ।
ஜ்ஞாதயோ ப³ந்து⁴ஸுஹ்ருதோ³ யே ச கம்ஸமனுவ்ரதா: ॥63॥

ஏதத் கம்ஸாய ப⁴க³வாஞ்ச²ஶம்ஸாப்⁴யேத்ய நாரத³: ।
பூ⁴மேர்பாராயமாணானாம் தை³த்யானாம் ச வதோ⁴த்³யமம் ॥64॥

ருஷேர்விநிர்க³மே கம்ஸோ யதூ³ன் மத்வா ஸுரானிதி ।
தே³வக்யா க³ர்ப⁴ஸம்பூ⁴தம் விஷ்ணும் ச ஸ்வவத⁴ம் ப்ரதி ॥65॥

தே³வகீ வஸுதே³வம் ச நிக்³ருஹ்ய நிக³டை³ர்க்³ருஹே ।
ஜாதம் ஜாதமஹன் புத்ரம் தயோரஜனஶங்கயா ॥66॥

மாதரம் பிதரம் ப்⁴ராத்ரூன் ஸர்வாம்ஶ்ச ஸுஹ்ருத³ஸ்ததா² ।
க்⁴னந்தி ஹ்யஸுத்ருபோ லுப்³தா⁴ ராஜான: ப்ராயஶோ பு⁴வி ॥67॥

ஆத்மானமிஹ ஸஞ்ஜாதம் ஜானன் ப்ராக்³ விஷ்ணுனா ஹதம் ।
மஹாஸுரம் காலனேமிம் யது³பி⁴: ஸ வ்யருத்⁴யத ॥68॥

உக்³ரஸேனம் ச பிதரம் யது³போ⁴ஜாந்த⁴காதி⁴பம் ।
ஸ்வயம் நிக்³ருஹ்ய பு³பு⁴ஜே ஶூரஸேனான் மஹாப³ல: ॥69॥

இதி ஶ்ரீமத்³பா⁴க³வதே மஹாபுராணே பாரமஹம்ஸ்யாம் ஸம்ஹிதாயாம் த³ஶமஸ்கந்தே⁴ பூர்வார்தே⁴ ஶ்ரீக்ருஷ்ணாவதாரோபக்ரமே ப்ரத²மோ(அ)த்⁴யாய: ॥1॥